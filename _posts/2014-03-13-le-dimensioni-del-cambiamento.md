---
title: Le dimensioni del cambiamento
date: 2014-03-13 17:42:46 Z
layout: single
---

<h1>La caratteristica vincente che tutti gli imprenditori devono sviluppare</h1>
[C]’è un tratto caratteristico, una competenza, che ogni imprenditore non può fare a meno di coltivare e sviluppare: <strong>la capacità di vendere</strong>. La vita di ciascuno di noi è carica di momenti in cui è necessario negoziare: vendere un’azienda, stipulare un contratto importante, o convincere vostro figlio a rientrare a un’ora decente, sono tutte attività che richiedono capacità di negoziazione e saper <strong>convincere</strong> gli altri a muoversi nella direzione che vogliamo.

Attenzione, però: se leggete attentamente la parola <em>convincere</em>, vi accorgerete che si può leggere <strong>con-vincere</strong>, cioè vincere insieme! Questo significa che, in qualche modo, la soluzione che proponiamo deve rispondere a una logica “win-win” cioè tutti devono uscirne soddisfatti, o almeno <em>non insoddisfatti</em>.

In sostanza, dal punto di vista dell’imprenditore o del manager, si tratta di essere “<em>agenti di cambiamento</em>”, il vero cambiamento, quello che permette alle aziende di <strong>ottenere prestazioni e risultati migliori</strong>. In questo senso mi piace molto l’approccio di Eli Goldratt, il fisico israeliano inventore della “Theory of Constraints”.

Nel suo libro “<a href="http://www.amazon.com/Isnt-It-Obvious-Eliyahu-Goldratt/dp/0884271927"><strong>Isn’t it obvious?</strong></a>”, una <em>business novel</em> sull’implementazione dei principi della ToC nel mondo <em>Retail</em>, Goldratt afferma che “<em>le persone resistono al cambiamento</em>” e che “<em>tanto più il cambiamento è importante e tanto maggiore sarà la resistenza</em>”. E spiega che, al contrario di quanto comunemente si crede, non è sufficiente illustrare alla controparte i <strong>benefici del cambiamento</strong> perché, in un processo di questo tipo, esistono ben 4 dimensioni: infatti possiamo avere <strong><em>plus e minus</em></strong> derivanti dall’accettazione del cambiamento e <strong><em>plus e minus</em></strong> derivanti dal <strong>NON effettuare alcun cambiamento</strong>.

<a href="https://www.dropbox.com/s/5e2dkvfk3mvzlgq/le%20dimensioni%20del%20cambiamento.jpg"><img class="alignleft" title="Le 4 dimensioni del cambiamento" src="https://dl.dropboxusercontent.com/u/312263/Web%20Images/le%20dimensioni%20del%20cambiamento.jpg" alt="Le 4 dimensioni del cambiamento" width="614" height="461" /></a>

Se teniamo conto di questi aspetti, nelle nostre negoziazioni, d’ora in avanti sarà molto più facile convincere la controparte ad accettare le nostre posizioni e trovare un accordo soddisfacente per tutti.

<a href="http://www.blackstarconsulting.it">© 2014 Blackstar ✶ Consulting</a>