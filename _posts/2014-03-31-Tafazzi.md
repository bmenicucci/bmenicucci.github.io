---
layout: single
title: Il consulente e l'imprenditore con la sindrome di Tafazzi
---

#Il consulente e l'imprenditore con la sindrome di Tafazzi

Non smetto mai di stupirmi davanti all’atteggiamento di certi “*imprenditori*” che, come il celebre [Tafazzi](http://it.wikipedia.org/wiki/Tafazzi), sembrano trarre divertimento dal martellarsi gli attributi.

Pur consapevole del fatto che il consulente non vende i propri servizi, ma si fa scegliere, nel corso del tempo ho fatto una raccolta di frasi fatte per *evitare* il contatto (contagio?); ne voglio ricordare alcune:  

- "ci mandi un mail" "d'accordo, può darmi l'indirizzo?" "info@qualcosa.it" che in pratica è come dire: direttamente nel cestino della carta straccia;  
- "guardi, il dottore è in riunione con il collegio sindacale" e questo per tre settimane di seguito;  
- "se mi lascia il numero la faccio richiamare" ma quando mai???  
- "non è la nostra politica" questa è una delle mie preferite: non è la nostra politica cosa? conoscersi? fare uso di consulenti? cercare di migliorare i risultati delle persone? Mah!  

Non bisogna nascondersi dietro a un dito, è vero: siamo tutti di corsa, siamo stra-impegnati e dobbiamo correre il triplo solo per mantenere la posizione. Ma come fate, dico io, cari imprenditori-Tafazzi a pensare di far evolvere la vostra impresa, di farla crescere, di fronteggiare la crisi se l'azienda è chiusa in sé stessa? Cosa può cambiare in quell'azienda, se voi per primi non siete aperti al cambiamento? Certamente è più facile continuare a lamentare problemi "*esogeni*": il mercato, la concorrenza, lo Stato....  

Ho una notizia per voi: non è **sempre** così! Volete la prova? Fatevi qualche domanda (e datevi la relativa risposta):  

- La centralinista (o il magazziniere) è consapevole degli **obiettivi strategici** che l'azienda vuole perseguire? State remando tutti nella stessa direzione?  
- Qual'è il **posizionamento strategico** che state seguendo dal punto di vista commerciale? E' ancora valido? Quand'è l'ultima volta che lo avete "revisionato"?  
- Disponete di tutte le competenze necessarie per raggiungere gli obiettivi? Avete un programma di **formazione** continua?  
- Avete impostato un sistema di **miglioramento continuo**?  Conoscete le performance dei vostri concorrenti?  
- Siete in grado di dire, in un tempo ragionevole e con uno scarto minimo, qual'è il **margine lordo**, il **valore aggiunto**, creato per singolo Cliente, o prodotto, o linea di prodotti?   
- Siete voi a gestire il **Circolante**? O lo lasciate gestire ai fornitori e ai Clienti?  
 
Se avete riposto "***no***" anche a una sola di queste domande, cari imprenditori, date retta a un *bischero*: smettete di martellare gli attributi e cominciate ad aprirvi al dialogo.  

[© 2014 Blackstar ✶ Consulting](http://www.blackstarconsulting.it)  