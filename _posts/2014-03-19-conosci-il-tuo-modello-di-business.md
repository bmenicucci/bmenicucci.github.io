---
title: Conosci il tuo Modello di Business?
date: 2014-03-19 09:41:43 Z
layout: single
---

<h1>L'importanza di avere un <em>modello di business</em> e di revisionarlo spesso</h1>
[I]n un mio post di qualche tempo fa, sul tema del <a href="http://www.blackstarconsulting.it/go/strategia-per-ripensare-la-competitivita/">recupero di competitività</a>, sostenevo <strong>la necessità di rivedere il proprio modello di business ogni 6 mesi</strong>. Esagerazioni? Vediamo di scoprirlo insieme, iniziando col dare una definizione di “<em>modello di business</em>”. La traduzione italiana di questo termine è “modello economico” e, in pratica, spiega e descrive <strong>in che modo un’azienda crea, distribuisce e acquisisce valore</strong>, con riferimento al mercato e ai Clienti cui si rivolge<a class="footnote" title="vedi note a piè di pagina" href="#fn:1">[1]</a>, e può essere utilizzato anche per analizzare il business di concorrenti o di qualsiasi altra organizzazione.

Il modello di business, secondo Osterwalder<a class="footnote" title="vedi note a piè di pagina" href="#fn:2">[2]</a> si basa su pochi elementi (9 in tutto) che permettono di definire i seguenti punti chiave della strategia aziendale<a class="footnote" title="vedi note a piè di pagina" href="#fn:3">[3]</a>:
<ul>
	<li>a chi ci rivolgiamo (i segmenti di Clientela)</li>
	<li>cosa offriamo loro (il valore)</li>
	<li>attraverso quali canali (di comunicazione, di vendita, di distribuzione)</li>
	<li>qual’è la struttura dei costi</li>
	<li>quali sono i flussi di ricavi</li>
</ul>
E siccome il mondo cambia continuamente, è opportuno rivedere periodicamente il proprio modello di business per adattarci di conseguenza; questo non significa necessariamente che bisogna apportare modifiche: un modello di business andrebbe modificato solo quando c’è un cambiamento sostanziale in una delle aree critiche descritte sopra; ma già porsi nell’ottica di fare una revisione mette le persone nella condizione mentale, appunto, di <em>innovare</em>.

Non ultimo, secondo le ricerche di IBM e di Boston Consulting Group, le aziende che innovano il proprio modello di business sono anche quelle che ottengono risultati migliori: addirittura <strong>fino all’8% in più</strong> - misurato sui profitti!

In conclusione, per rimanere al passo e non perdere competitività, rivedere periodicamente il proprio modello di business e, magari, fare un confronto anche con la concorrenza, è un’attività ad elevato valore aggiunto da mettere subito in agenda!

<img alt="Il Business Model Canvas di Osterwalder" src="https://dl.dropboxusercontent.com/u/312263/Web%20Images/canvas-book-transparent.png" />

E voi, avete ben chiaro il vostro modello di business? Ogni quanto ne fate la revisione? Qual’è la vostra esperienza? Inserite un commento!

<a href="http://www.blackstarconsulting.it">© 2014 Blackstar ✶ Consulting - All rights reserved</a>
<h4 id="footnote">Footnotes</h4>
1. <a id="fn:1" href="http://hugowiz.it/business/il-business-model-spiegato-a-mia-nonna/">vedi: http://hugowiz.it/business/il-business-model-spiegato-a-mia-nonna/</a>
2. <a id="fn:2"></a>cfr.: Creare Modelli di Business - Osterwalder, Alex e Pigneur, Y. - 2012 Edizioni Fag, Milano
3. <a id="fn:3"></a>oltre agli altri "blocchi" previsti da Osterwalder, cioè le relazioni con i Clienti, le risorse necessarie, le attività chiave e le partnership da avviare