---
layout: single
title: 5 elementi chiave per trarre profitto dal cambiamento
date: 2014-03-07 12:45:45
---
<h1>5 elementi chiave per trarre profitto dal cambiamento</h1>
“<em>Gli unici a cui piace il cambiamento sono i bambini che hanno fatto pipì</em>”. Così, più o meno, affermava Maria Ludovica Lombardi in un corso di formazione cui ho partecipato qualche anno addietro. Ma come diceva Eraclito, il cambiamento è l’unica cosa immutabile, perciò è meglio imparare a gestirlo, piuttosto che subirlo.

E a questo proposito, osservando il mondo circostante, possiamo notare che ci sono aziende che riscuotono un grande successo e sono quelle che maggiormente riescono a capire come cambieranno i bisogni dei propri Clienti. Queste aziende definiscono un percorso di massima - una <em>rotta</em>, che modificheranno di volta in volta in funzione del vento e delle condizioni atmosferiche.

Quali sono i punti chiave del loro successo? Ne ho individuati almeno 4:
<ol>
	<li><strong>Definire una direzione chiara, ma rimanere pronti a cambiarla</strong>: le aziende di successo sono quelle che hanno un quadro chiaro del futuro e di come intendono soddisfare i Clienti e, in generale, tutti i portatori di interesse: avere obiettivi e valori chiari e condivisi aiuta tutta la struttura a prendere le decisioni giuste. Nello stesso tempo, però, valutano costantemente i risultati raggiunti e la loro congruità rispetto al “futuro” desiderato.</li>
	<li><strong>Vestire i panni del Cliente</strong>: capire come i Clienti utilizzano i prodotti, come e perché li acquistano, parlare con loro è un aspetto fondamentale. Mai perdere il contatto con la realtà!</li>
	<li><strong>Sviluppare alternative</strong>: sono sempre più numerose le aziende che provano a fare più cose contemporaneamente, per capire quali realmente funzionano. Si tratta di avviare piccoli test, con differenti alternative, per capire quale’è il modo migliore per affrontare una questione.</li>
	<li><strong>Usare la tecnologia per aumentare la collaborazione</strong>: che si tratti di collaborazione fra colleghi, o di coinvolgere i Clienti in <em>focus group</em>, questionari di rilevazione della qualità o altro, la tecnologia oggi permette, con investimenti accessibili, di velocizzare i processi, portando risparmi nei costi anche importanti.</li>
	<li><strong>Impostare un sistema di controllo direzionale</strong>: per mantenere la rotta, quando si è in mare aperto, sono necessarie due cose: saper fare il punto (cioè sapere dove ci si trova) e disporre degli strumenti necessari.</li>
</ol>
<a href="http://www.blackstarconsulting.it">© 2014 Blackstar ✶ Consulting</a>