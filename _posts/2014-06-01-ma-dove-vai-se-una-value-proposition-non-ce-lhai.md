---
layout: single
title: 'Ma dove vai, se una Value Proposition non ce l&#8217;hai?'
date: 2014-06-01 10:24:53
---
<h1>Ma dove vai, se la Value Proposition non ce l’hai?</h1>
[I]n un mondo sempre più competitivo, sia a livello degli affari che a livello personale, diventa fondamentale avere delle certezze, pur consapevoli che queste non durano in eterno e che periodicamente è necessario rivedere le proprie posizioni.

Nel mondo del business, dove tutto è fluido, si può fare chiarezza - e di conseguenza avere delle certezze, in alcune aree specifiche: fra queste vi è sicuramente <strong>la nostra offerta</strong>, cioè la <strong><em>Value Proposition</em></strong> (VP). La VP rappresenta l’anello di congiunzione fra i prodotti e/o servizi che offriamo e i bisogni, le esigenze dei nostri Clienti.

Di solito le aziende tendono a “offrire” i propri prodotti e servizi senza troppe riflessioni, nella convinzione di non voler limitare il proprio raggio di azione. <strong>Mossa sbagliata</strong>! Vediamo perché:

Prima di tutto chiariamo che non è possibile accontentare tutti. Se accettiamo questo presupposto, la logica conseguenza è che bisogna definire <strong>quali Clienti</strong> vogliamo servire, o quali mercati o quali segmenti; perciò prima di tutto bisogna definire chi è il nostro Cliente.

Una volta che avremo definito i diversi segmenti di mercato che intendiamo servire, per ciascuno di essi dobbiamo <strong>identificare in che modo il nostro prodotto o servizio genera valore</strong>. Ricordiamoci che prodotti e servizi non hanno un valore intrinseco: la percezione del valore è soggettiva e che quello che qualcuno percepisce come vantaggio, per un altro potrebbe rappresentare un problema.

Ciascuno di noi attribuisce valore sulla base di ciò che “<em>riceve</em>” e di ciò che, in cambio, deve “<em>dare</em>”. Ma attenzione; non si parla sempre e solo di denaro, anzi: come si dice, <strong>il prezzo è solo una componente dell’offerta</strong>. Infatti, se guardiamo i vantaggi (ciò che riceviamo) questi possono essere:
<ul>
	<li>di tipo funzionale (risolvono problemi);</li>
	<li>di tipo psicologico (permettono di sentirsi meglio);</li>
	<li>di tipo sociale (i famosi “status symbol”);</li>
	<li>di tipo “esperienziale” (evoca valori e significati)</li>
</ul>
a fronte di questi, ciò che daremo in cambio sono oneri monetari o non monetari, ad esempio:
<ul>
	<li>costi psicologici e di apprendimento;</li>
	<li>costi di esercizio e di manutenzione;</li>
	<li>costi di conversione/trasformazione;</li>
	<li>costi di obsolescenza e di dismissione</li>
</ul>
non bisogna mai dimenticare che l’acquisto di un prodotto o servizio <strong><em>non rappresenta il fine</em></strong>, <strong><em>ma il mezzo</em></strong> per soddisfare un bisogno o un’aspettativa. L’ideale, dunque, è di massimizzare la percezione dei vantaggi, riducendo al contempo i costi.

Alex Osterwalder e il suo team, insieme al canvas del modello di business[1. Creare Modelli di Business - Osterwalder, A. e Pigneur, Y. - Edizioni FAG 2012], hanno messo a punto anche strumenti “visivi”, utili a mappare i bisogni del Cliente e creare, di conseguenza, la nostra proposizione. Rispetto al modello di Osterwalder, io preferisco la variante disegnata da <a href="http://www.peterjthompson.com">Peter Thompson</a> che, oltre alle caratteristiche e ai benefici di un prodotto, pone l’accento sugli aspetti <strong><em>emozionali</em></strong> del come il prodotto farà <strong>sentire</strong> il Cliente, cioè quale esperienza può trasmettere, che poi è il <strong><em>nucleo</em></strong> attraverso il quale definire il posizionamento marketing e l’essenza del brand, che solitamente si costruisce con la value proposition.

In conclusione, la VP è un elemento portante della strategia d’impresa, una delle “certezze” di cui dicevamo in apertura, che non può essere trascurata.

E tu, hai definito la tua Value Proposition? Sai quali mercati servire, con quali prodotti/servizi e come questi rispondono alle esigenze dei tuoi Clienti? Puoi <a href="mailto:info@menicucci.co">richiedere il nostro aiuto</a> o iniziare da subito a definire la tua <strong>Value Proposition</strong> cliccando <a href="https://dl.dropboxusercontent.com/u/312263/Shared%20Docs/Value-Proposition-Canvas.pdf">qui</a> per scaricare la versione PDF della mappa.

<a href="http://www.blackstarconsulting.it">© 2014 Brunello Menicucci</a>