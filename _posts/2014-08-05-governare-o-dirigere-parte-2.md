---
title: Governare o dirigere &#8211; parte 2
date: 2014-08-05 17:48:25 Z
layout: single
---

Nella prima parte di <a href="http://blog.menicucci.co/governare-o-dirigere-parte-1">questo</a> post, ho scritto - in estrema sintesi - che mentre la <strong>Governance</strong> misura il valore in <em>denaro</em>, il <strong>sistema direzionale</strong> consiste nel <em>creare valore per il mercato</em> e, di conseguenza, rafforzare e rendere l'organizzazione più resiliente e durevole nel tempo. Questo significa forse che la Governance è sbagliata? Certo che no; di sicuro se il Consiglio di Amministrazione intende creare valore per la propria azienda/organizzazione, dovrebbe avere un approccio più da <em>leader</em> che da manager, ispirando e influenzando il CEO e il suo team nel perseguire una <em>visione condivisa</em>. In sostanza, gestire l'azienda (dirigere) per creare valore significa <em>fare le cose giuste</em>; governare per proteggere tale valore significa <em>fare bene le cose</em>. Per spiegare al meglio la differenza fra gestire e governare, Tunjic ha messo a punto la matrice <a href="http://ondirectorship.com/ondirectorship/2013/11/4/the-4-functions-of-management">DLMA™</a> (Directorship, Leadership, Management e Assurance) all'interno della quale posizionare schemi di pensiero e comportamenti. <img src="https://dl.dropboxusercontent.com/u/312263/%7EWeb%20Images/La%20matrice%20DLMA.png" alt="La Matrice DLMA di Peter Tunjic" /> La matrice è composta da un'asse orizzontale lungo la quale ci spostiamo dall'estremo "Creazione di Valore" a quello di "Protezione del Valore" mentre sull'asse verticale andremo a misurare l'operatività, che è massima nel caso del management e minima nel caso del Board. La matrice può essere letta in vari modi: innanzitutto i quadranti in alto riguardano il Board (il Consiglio di Amministrazione) mentre quelli in basso rappresentano il Management; i due quadranti di destra condividono le caratteristiche della <strong>leadership</strong> e quindi sono riferibili al "<em>fare le cose giuste</em>" mentre i due di destra, per converso, si riferiscono alle <strong>qualità manageriali</strong> e quindi al "<em>fare le cose bene</em>". Sulle diagonali abbiamo "<em>governance</em>" e "<em>leadership</em>" da un lato, "<em>management</em>" e "<em>directorship</em>" dall'altro; gli esperti sostengono che una buona governance e una grande leadership si ottengono con uno stile "<strong><em>informale</em></strong>", mentre Consiglieri e Manager dispongono dell'autorità necessaria per decidere e per agire proprio grazie alla posizione <strong><em>formale</em></strong>. Ma come dicevano i latini, "<strong><em>in medio stat virtus</em></strong>": governare e dirigere sono <strong>attività distinte</strong> e, tuttavia, <strong>complementari</strong> tra loro; perciò la sfida è cercare di "occupare" tutti i quadranti a seconda delle funzioni da svolgere. Come in una squadra di calcio, ognuno deve svolgere il proprio ruolo, supportando anche i compagni o, come sostiene <a href="http://www.debonogroup.com/six_thinking_hats.php"><strong>Edward De Bono</strong></a>, cambiare cappello a seconda delle situazioni perché avere un sistema di direzione forte e una governance debole, anche se è una situazione migliore rispetto a una governance forte e una direzione debole, può comunque creare problemi notevoli e, in ultima analisi, distruggere valore anziché crearne. <a href="http://www.menicucci.co">© 2014 Brunello Menicucci</a>