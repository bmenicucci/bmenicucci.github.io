---
title: L'importanza di avere un *modello di business* e di revisionarlo spesso
date: 2014-03-14 00:00:00 Z
categories:
- featured
layout: single
author: Brunello Menicucci
Date: 14/03/2014
---

#L'importanza di avere un *modello di business* e di revisionarlo spesso  

In un mio post di qualche tempo fa, sul tema del [recupero di competitività](http://www.blackstarconsulting.it/go/strategia-per-ripensare-la-competitivita/), sostenevo **la necessità di rivedere il proprio modello di business ogni 6 mesi**. Esagerazioni? Vediamo di scoprirlo insieme, iniziando col dare una definizione di "*modello di business*". La traduzione italiana di questo termine è "modello economico" e, in pratica, spiega e descrive **in che modo un'azienda crea, distribuisce e acquisisce valore**, con riferimento al mercato e ai Clienti cui si rivolge[^vedi: http://hugowiz.it/business/il-business-model-spiegato-a-mia-nonna/], e può essere utilizzato anche per analizzare il business di concorrenti o di qualsiasi altra organizzazione.  
![Il modello di business](https://dl.dropboxusercontent.com/u/312263/Web%20Images/il%20business%20model.jpg)
Il modello di business, secondo Osterwalder[^cfr.: Creare Modelli di Business - Osterwalder, Alex e Pigneur, Y. - 2012 Edizioni Fag, Milano ]  si basa su pochi elementi (9 in tutto) che permettono di definire i seguenti punti chiave della strategia aziendale[^oltre agli altri "blocchi" previsti da Osterwalder, cioè le relazioni con i Clienti, le risorse necessarie, le attività chiave e le partnership da avviare]:  

- a chi ci rivolgiamo (i segmenti di Clientela)  
- cosa offriamo loro (il valore)  
- attraverso quali canali (di comunicazione, di vendita, di distribuzione)  
- qual'è la struttura dei costi  
- quali sono i flussi di ricavi   

E siccome il mondo cambia continuamente, è opportuno rivedere periodicamente il proprio modello di business per adattarci di conseguenza; questo non significa necessariamente che bisogna apportare modifiche: un modello di business andrebbe modificato solo quando c'è un cambiamento sostanziale in una delle aree critiche descritte sopra; ma già porsi nell'ottica di fare una revisione mette le persone nella condizione mentale, appunto, di *innovare*.  

Non ultimo, secondo le ricerche di IBM e di Boston Consulting Group, le aziende che innovano il proprio modello di business sono anche quelle che ottengono risultati migliori: addirittura **fino all'8% in più** - misurato sui profitti!  

In conclusione, per rimanere al passo e non perdere competitività, rivedere periodicamente il proprio modello di business e, magari, fare un confronto anche con la concorrenza, è un'attività ad elevato valore aggiunto da mettere subito in agenda!  

![Il Business Model Canvas di Osterwalder](https://dl.dropboxusercontent.com/u/312263/Web%20Images/canvas-book-transparent.png)  

E voi, avete ben chiaro il vostro modello di business? Ogni quanto ne fate la revisione? Qual'è la vostra esperienza? Inserite un commento!

[© 2014 Blackstar ✶ Consulting - All rights reserved](http://www.blackstarconsulting.it)  