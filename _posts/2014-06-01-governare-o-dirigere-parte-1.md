---
layout: single
title: 'Governare o dirigere? &#8211; Parte 1'
date: 2014-06-01 15:13:46
---
<h1>Governare o dirigere? - Parte 1</h1>
[P]arlare di “Value Proposition” mi ha fatto tornare in mente la distinzione fra governo e direzione dell’impresa o, se vogliamo, fra Leader e Manager[1. Managers and Leaders: Are They Different? - Zaleznik, Abraham - 1977].

Un sondaggio recente, sul punto di vista dei CEO rispetto al proprio Consiglio di Amministrazione, ha rilevato numerose lamentele da parte degli stessi CEO relativamente al fatto che i <em>board</em> spesso mancano del “coraggio” di assumersi i rischi necessari a sostenere la crescita.

E non sembrano essere i soli a rammaricarsi di questo: ricerche e sondaggi di aziende come Spencer Stuart, Price Waterhouse Cooper o McKinsey confermano che i membri dei CdA sono più impegnati verso la <strong><em>compliance</em></strong> che verso la creazione di valore per le aziende che dirigono.

Peter Tunjic, avvocato e consulente australiano, sostiene che il motivo risiede nel fatto che il board è un “sistema” inadatto alla creazione di valore e che le <em>best practice</em> della governance portano ad avere una maggiore concentrazione sulla protezione del valore generato e non abbastanza energia sulla creazione.

Il sistema di governance, infatti, riguarda i processi e la scelta della struttura “giusta”: si concentra sulla protezione e sul mantenimento del valore tramite una oculata gestione dei rischi. Per contro, il sistema di direzione prevede di fare scelte ben precise, tutt’altro che esenti da rischi, al fine appunto di creare valore e permettere ai CEO di guidare l’azienda verso la crescita e maggiore resilienza.

La Governance misura il valore in denaro, in termini di quotazioni delle azioni o altre misure di natura finanziaria. Fare cassa e distribuire dividendi: questo è l’obiettivo principale della governance. Viceversa, l’approccio “direzionale” consiste della capacità di gestire il proprio modello di business per generare valore per il mercato, che a sua volta rende l’azienda più forte, resiliente e durevole nel tempo.

La soluzione? Alla prossima puntata!

<a href="http://www.blackstarconsulting.it">© 2014 Brunello Menicucci</a>