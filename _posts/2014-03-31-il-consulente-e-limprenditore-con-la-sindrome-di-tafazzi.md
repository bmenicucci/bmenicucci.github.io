---
layout: single
title: 'Il consulente e l&#8217;imprenditore con la sindrome di Tafazzi'
date: 2014-03-31 18:14:36
---
<h1>Il consulente e l'imprenditore con la sindrome di Tafazzi</h1>
[N]on smetto mai di stupirmi davanti all'atteggiamento di certi "<em>imprenditori</em>" <span>che, come il celebre </span><a href="http://it.wikipedia.org/wiki/Tafazzi">Tafazzi</a><span>, sembrano trarre divertimento dal martellarsi gli attributi. Pur consapevole del fatto che il consulente non vende i propri servizi, ma si fa scegliere, nel corso del tempo ho fatto una raccolta di frasi fatte per </span><em>evitare</em><span> il contatto (contagio?); ne voglio ricordare alcune:</span>
<ul>
	<li>“<em>ci mandi un mail</em>” “d’accordo, può darmi l’indirizzo?” “<em>info@qualcosa.it</em>” che in pratica è come dire: direttamente nel cestino della carta straccia;</li>
	<li>“<em>guardi, il dottore è in riunione con il collegio sindacale</em>” e questo per tre settimane di seguito;</li>
	<li>“<em>se mi lascia il numero la faccio richiamare</em>” ma quando mai???</li>
	<li>“<em>non è la nostra politica</em>” questa è una delle mie preferite: non è la nostra politica cosa? conoscersi? fare uso di consulenti? cercare di migliorare i risultati delle persone? Mah!</li>
</ul>
Non bisogna nascondersi dietro a un dito, è vero: siamo tutti di corsa, siamo stra-impegnati e dobbiamo correre il triplo solo per mantenere la posizione. Ma come fate, dico io, cari imprenditori-Tafazzi a pensare di far evolvere la vostra impresa, di farla crescere, di fronteggiare la crisi se l’azienda è chiusa in sé stessa? Cosa può cambiare in quell’azienda, se voi per primi non siete aperti al cambiamento? Certamente è più facile continuare a lamentare problemi “<em>esogeni</em>”: il mercato, la concorrenza, lo Stato…. Ho una notizia per voi: non è <strong>sempre</strong> così! Volete la prova? Fatevi qualche domanda (e datevi la relativa risposta):
<ul>
	<li>La centralinista (o il magazziniere) è consapevole degli <strong>obiettivi strategici</strong> che l’azienda vuole perseguire? State remando tutti nella stessa direzione?</li>
	<li>Qual’è il <strong>posizionamento strategico</strong> che state seguendo dal punto di vista commerciale? E’ ancora valido? Quand’è l’ultima volta che lo avete “revisionato”?</li>
	<li>Disponete di tutte le competenze necessarie per raggiungere gli obiettivi? Avete un programma di <strong>formazione</strong> continua?</li>
	<li>Avete impostato un sistema di <strong>miglioramento continuo</strong>? Conoscete le performance dei vostri concorrenti?</li>
	<li>Siete in grado di dire, in un tempo ragionevole e con uno scarto minimo, qual’è il <strong>margine lordo</strong>, il <strong>valore aggiunto</strong>, creato per singolo Cliente, o prodotto, o linea di prodotti?</li>
	<li>Siete voi a gestire il <strong>Circolante</strong>? O lo lasciate gestire ai fornitori e ai Clienti?</li>
</ul>
Se avete riposto “<strong><em>no</em></strong>” anche a una sola di queste domande, cari imprenditori, date retta a un <em>bischero</em>: smettete di martellare gli attributi e cominciate ad aprirvi al dialogo.

<a href="http://www.blackstarconsulting.it">© 2014 Blackstar ✶ Consulting</a>