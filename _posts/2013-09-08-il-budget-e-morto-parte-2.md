---
title: Il budget è morto? (parte 2)
date: 2013-09-08 15:58:05 Z
layout: single
---

<h1>Il budget è morto? (parte 2)</h1>
Nel mio precedente post “<a title="Il Budget è morto? (parte 1)" href="http://www.blackstarconsulting.it/2013/09/il-budget-e-morto-parte-1/" target="_blank">il budget è morto? (parte 1)</a>”  ho evidenziato come il budget, lo strumento di pianificazione principale della stragrande maggioranza delle aziende, abbia perso di efficacia rispetto a mercati sempre più globalizzati e ipercompetitivi, arrivando addirittura a costituire una barriera alla crescita, alla coltivazione della relazione di lungo termine con i Clienti e un limite alla creatività e iniziativa personale.

Abbiamo visto, però, che un gruppo di aziende, diverse fra loro per dimensione, localizzazione geografica e settore di mercato, hanno iniziato a “sistematizzare” un certo <i>modus operandi </i>(<a title="Beyond Budgeting Round Table" href="http://bbrt.org" target="_blank"><b>beyond budgeting</b></a><b>) </b>che più che la ricerca di efficienza, privilegia la gestione della complessità attraverso 12 principi, finalizzati a una <em>deregulation</em>, cioè al trasferimento delle decisioni dal centro alla periferia e alla ricerca di una maggiore flessibilità aziendale.<a href="http://www.blackstarconsulting.it/wp-content/uploads/2013/09/Screen-Shot-2013-09-08-at-16.51.16.png"><img class="alignright size-medium wp-image-1252" alt="Beyond Budgeting: what to do" src="http://www.blackstarconsulting.it/wp-content/uploads/2013/09/Screen-Shot-2013-09-08-at-16.51.16-221x300.png" width="221" height="300" /></a>

Tutto questo, sostanzialmente, si basa su:
<ul>
	<li><strong>Rolling forecast</strong>, per sviluppare piani di previsione continui, ad esempio basati su 3-4 periodi consuntivi e 8-9 periodi previsionali</li>
	<li><a title="La Balanced Scorecard" href="http://www.blackstarconsulting.it/2013/08/la-balanced-scorecard/" target="_blank"><strong>Balanced scorecard</strong></a>, che permette di mappare gli obiettivi strategici, supportandone il coordinamento e il raggiungimento</li>
	<li><strong>Activity Based Costing</strong>, per fornire una valutazione delle attività effettivamente svolte ed evidenziare costi “nascosti” all'interno dei processi aziendali</li>
</ul>
Fra le aziende pioniere di questo nuovo corso vi è la <strong>Svenska Handelsbanken</strong> (SHB), che rappresenta un vero caso di successo: l'obiettivo strategico principale di SHB è di ottenere un <em>Return On Equity</em> superiore a quello ottenuto dalle media di banche comparabili in Europa e Scandinavia, obiettivo raggiunto grazie a:
<p style="padding-left: 30px;">1. Decentramento
2. Relazione con i Cienti
3. Costi più bassi della concorrenza</p>
Da oltre 30 anni SHB rappresenta un modello di eccellenza, fra le banche europee, ottenendo le migliori performance su tutti gli indicatori economici e non (ROE, Utili per azione, rapporto costi/ricavi, soddisfazione dei Clienti).

L'implementazione dei principi del <strong>beyond budgeting</strong> hanno permesso, dunque, la creazione di un circolo virtuoso (fattore comune a tutte le aziende che usano tale metodica) dove:
<ul>
	<li>SHB è la prima scelta per i laureati svedesi: un'azienda dove il turnover impiegatizio è il più basso del settore, dove l'ambiente è stimolante e le persone sono incentivate ad assumersi personalmente le responsabilità grazie alla libertà di gestire la propria attività/reparto.</li>
	<li>SHB è una delle aziende preferite dai Clienti, grazie a:
<ul>
	<li><strong>Qualità della relazione coi clienti</strong>: eccellenza, di anno in anno, nel livello di soddisfazione della clientela; numero bassissimo di reclami; monitoraggio costante dei clienti acquisiti/persi</li>
	<li><strong>Eccellenza operativa</strong>: SHB ha i costi più bassi di qualsiasi altra banca europea; il tasso più basso di crediti inesigibili;</li>
	<li><strong>Innovazione</strong>: SHB è stata votata come miglior banca internet nel 2000; ogni prodotto della concorrenza viene analizzato attentamente dagli uffici locali e il relativo feedback inviato al reparto sviluppo prodotti</li>
</ul>
</li>
	<li>SHB è considerato uno dei migliori investimenti: ogni anno batte la concorrenza con un Return On Equity più alto e un rapporto costi/ricavi migliore delle concorrenti</li>
	<li>SHB è un punto di riferimento in termini di etica e di standard sociali, grazie al perseguimento di obiettivi di lungo termine sia per l'azionariato che per l'ambiente sociale.</li>
</ul>
<table frame="box" rules="all">
<thead>
<tr>
<th bgcolor="#eeeeee">Esigenza</th>
<th bgcolor="#eeeeee">Strumento</th>
</tr>
</thead>
<tbody>
<tr>
<td>Prevedere i risultati economici e valutarne la qualità</td>
<td>Rolling forecast e benchmark su aspetti economico-finanziari e di settore</td>
</tr>
<tr>
<td>Assegnare ai manager obiettivi coerenti con la strategia generale</td>
<td>Balanced scorecard</td>
</tr>
<tr>
<td>Gestione efficace ed efficiente delle risorse nell'ottica del valore per il cliente</td>
<td>Activity Based Costing</td>
</tr>
</tbody>
</table>
Casi come questo dimostrano come, dal punto di vista della leadership, le relazioni centro-periferia cambiano in modo radicale. Infatti in questo secondo caso:
<ul>
	<li>L’impresa è realmente orientata cliente, soprattutto grazie alla responsabilizzazione della “prima linea” operativa e attraverso l’empowerment del personale;</li>
</ul>
<ul>
	<li>La sede centrale diventa un <i>fornitore di servizi </i>che, anziché impartire comandi a cascata, supporta i centri di profitto. Molti processi decisionali sono sviluppati in periferia, che rappresenta il punto di maggiore conoscenza delle esigenze di un mercato globale e instabile;</li>
</ul>
<ul>
	<li>La Direzione aziendale fornisce linee di governance, valori chiari e suggerimenti in ambito di strategie generali;</li>
</ul>
<ul>
	<li>la mission e la vision aziendale sono note e condivise da tutto il personale.</li>
</ul>
<a href="http://www.blackstarconsulting.it/wp-content/uploads/2013/09/Screen-Shot-2013-09-08-at-16.50.06.png"><img class="alignleft size-medium wp-image-1251" alt="Il modello Beyond Budgeting" src="http://www.blackstarconsulting.it/wp-content/uploads/2013/09/Screen-Shot-2013-09-08-at-16.50.06-300x195.png" width="300" height="195" /></a>Attraverso l'implementazione di questa metodica organizzativa, le aziende hanno modificato gli schemi per la gestione dei processi, apportando cambiamenti significativi finalizzati a:
<ul>
	<li>Definire obiettivi variabili, permettendo così l'eliminazione del budget e del relativo processo di definizione di target “rigidi”; questo permette una maggiore agilità nonché l'eliminazione del processo, spesso rischioso, di negoziazione di target legati all'incentivazione personale; nella logica <strong>Beyond Budgeting</strong>, i premi sono legati a un successo di gruppo e, di solito, remunerati attraverso la partecipazione azionaria, che fornisce una spinta motivazionale notevole al miglioramento delle prestazioni;</li>
	<li>Coordinare al meglio le risorse, permettendo a tutti i reparti di disporre delle risorse (tangibili ed intangibili) necessarie ad affrontare il mercato.</li>
</ul>
In conclusione il modello <strong>Beyond Budgeting</strong> intende fornire un modello economico-organizzativo innovativo che permetta di gestire la crescente complessità del mercato attuale. Si tratta di un approccio basato su semplicità e flessibilità come strumenti strategici/operativi utili per reagire agli stimoli incostanti del mercato.

In Italia questo metodo ha ancora bisogno di essere fatto conoscere, e di essere applicato, alla luce delle esperienze di successo in ambito internazionale: si tratta di una metodica applicabile, senza particolari criticità, anche nel mondo delle Piccole e Medie Imprese, dove il modello <strong>Beyond Budgeting</strong> potrebbe portare notevoli benefici.

Per saperne di più, o per un confronto sull'argomento, non esitate a contattarci, richiedendo subito una <a title="Richiedi una consulenza di direzione gratuita" href="http://www.blackstarconsulting.it/consulenza-di-direzione-gratuita/" target="_blank">consulenza gratuita</a>.

Nella vostra azienda com'è il processo di Budget? Pensate che sia ancora utile? Lasciate il vostro commento!