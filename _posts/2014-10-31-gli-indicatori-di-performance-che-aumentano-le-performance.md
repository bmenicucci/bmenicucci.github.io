---
title: Gli indicatori di performance che aumentano le performance
date: 2014-10-31 00:00:00 Z
layout: single
---

Di solito, quando utilizziamo il termine <em>performance</em>, lo facciamo pensando a indicatori di tipo quantitativo, che di solito coincidono con i risultati <em>economico-finanziari</em> dell'impresa.

Bisognerebbe invece (anzi bisogna) allargare il <strong>concetto di performance</strong> a qualsiasi risultato ottenuto dall'azienda. Questo significa non limitarsi a monitorare gli aspetti prettamente quantitativi (la quantità prodotta, la marginalità per prodotto o per Cliente, e così via) ma estendere il proprio controllo anche ad aspetti qualitativi, che spesso non sono presi in considerazione.

Un esempio classico è l'indicatore che esprime la capacità di mantenere, nel tempo, i Clienti: il <strong>customer retention rate</strong> oppure il <strong>tasso di conversione</strong> relativo alle diverse attività marketing che l'azienda mette in atto.

Va da sé che tali indicatori non sono applicabili a tutte le imprese "<em>tout court</em>", ma nella maggior parte dei casi sapere che abbiamo una capacità scarsa di fidelizzare i Clienti permette di approfondire e capire <strong><em>cosa e dove</em></strong> stiamo sbagliando.

O ancora, verificare che le campagne mail producono un ritorno più basso rispetto a un più tradizionale "<em>direct mailing</em>" permette di sfruttare meglio le risorse disponibili.

Uscendo dall'ambito commerciale, un indicatore qualitativo molto interessante in ambito manifatturiero è il <strong>livello di utilizzo delle risorse</strong> e, per converso, la <strong>quantità di tempo sprecata</strong> a causa di manutenzioni, rotture, malattia del personale e così via.

Naturalmente, esistono anche indicatori qualitativi riferibili, ad esempio, al personale. Siete in grado di dire se, e in che misura, il vostro personale <strong>raccomanderebbe l'azienda</strong> nel caso in cui ci fosse bisogno di nuovi collaboratori?

Per quanto possa sembrare bizzarro, il più delle volte è proprio attraverso il monitoraggio di <strong>indicatori come questi</strong> che è possibile aumentare le <em>performance</em> (quelle quantitative) dell'azienda, ottenendo risultati migliori sia sotto il profilo economico che finanziario.

E voi, che ne pensate? Fate già uso di indicatori qualitativi? Esistono indicatori specifici e particolari del vostro settore? Per qualsiasi ulteriore informazione, approfondimento o per condividere la vostra esperienza inviatemi un mail o inserite un commento.

<a href="http://www.menicucci.co">© 2014 Brunello Menicucci</a>