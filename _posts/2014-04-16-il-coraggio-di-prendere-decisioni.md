---
title: Il coraggio di Prendere Decisioni
date: 2014-04-16 12:23:45 Z
layout: single
---

<h1>Il Coraggio di Prendere Decisioni</h1>
<span class="firstcharacter">[T]</span>radizionalmente, l’attività di direzione è caratterizzata da cinque funzioni:
<ul>
	<li>pianificazione</li>
	<li>organizzazione</li>
	<li>guida</li>
	<li>coordinamento</li>
	<li>controllo</li>
</ul>
In ognuna di queste funzioni, tuttavia, esiste una componente critica, che è la capacità di <strong>decidere</strong>. Analizzando il processo decisionale, possiamo vedere che negli ultimi anni il cambiamento maggiore è costituito dal fatto che oggi dare <em>la risposta giusta</em> è più complicato: l’aumento delle variabili e la rapidità con cui si susseguono i cambiamenti portano i titolari d’impresa e i manager a dover sviluppare nuove competenze.

Secondo <strong>Ram Charan</strong>, consulente, docente e autore di numerosi libri sul <strong>supporto ai top manager</strong>, le persone di maggior successo hanno la capacità, non comune, di vagliare le informazioni selezionando i <strong>fattori più critici</strong>; di riconcettualizzare il problema come parte di un fenomeno più ampio, ma senza perdere la concretezza di domandarsi “<em>da cosa dipenderebbe il nostro successo se prendessimo questa strada?</em>”.
<table><caption id="le3caratteristichedasviluppareperprenderedecisioniefficaci">Le 3 caratteristiche da sviluppare per prendere decisioni efficaci[1. Fonte: Harvard Business Review, n.11 - novembre 2013 pag.29] <colgroup> <col style="text-align: left;" /> <col style="text-align: left;" /> <col style="text-align: left;" /> </colgroup>
<thead>
<tr>
<th style="text-align: left;"><img alt="" src="https://dl.dropboxusercontent.com/u/312263/%7EWeb%20Images/1.png" width="120px" align="center" /></th>
<th style="text-align: left;"><img alt="" src="https://dl.dropboxusercontent.com/u/312263/%7EWeb%20Images/2.png" width="120px" align="center" /></th>
<th style="text-align: left;"><img alt="" src="https://dl.dropboxusercontent.com/u/312263/%7EWeb%20Images/3.png" width="120px" align="center" /></th>
</tr>
</thead>
<tbody>
<tr>
<td style="text-align: left;"><strong>Acutezza Percettiva</strong></td>
<td style="text-align: left;"><strong>Giudizio Qualitativo</strong></td>
<td style="text-align: left;"><strong>Credibilità</strong></td>
</tr>
<tr>
<td style="text-align: left;">è la capacità di percepire il cambiamento mentre si profila. Permette di:</td>
<td style="text-align: left;">permette di formulare e selezionare le opzioni giuste. Si sviluppa man mano che:</td>
<td style="text-align: left;">E’ necessaria perché le vostre decisioni siano accettate. Deriva da:</td>
</tr>
<tr>
<td style="text-align: left;">- scandagliare l’ambiente esterno alla ricerca di anomalie e di opportunità</td>
<td style="text-align: left;">- costruite reti sociali interne/esterne e imparate a tener conto della loro qualità e dei loro pregiudizi</td>
<td style="text-align: left;">- ascolto attivo di opinioni eterogenee e contrastanti</td>
</tr>
<tr>
<td style="text-align: left;">- ridurre la complessità per identificare le 4–5 variabili critiche su cui basare la decisione</td>
<td style="text-align: left;">- passate dal quadro complessivo ai dettagli pratici</td>
<td style="text-align: left;">- la costruzione del consenso all’interno del board, ma anche tra i dipendenti e i referenti esterni attraverso la trasparenza e la performance</td>
</tr>
<tr>
<td style="text-align: left;">- immaginare come si potrebbero combinare le variabili in diversi scenari che, a loro volta, creano nuove opzioni da considerare</td>
<td style="text-align: left;">- riflettete sulle possibili conseguenze di secondo e terzo livello</td>
<td style="text-align: left;">- il coraggio di prendere la decisione più valida, anche se impopolare</td>
</tr>
<tr>
<td style="text-align: left;"></td>
<td style="text-align: left;">- vi concentrate sulle decisioni che dovete prendere e stabilite chi dovrebbe prendere le altre</td>
<td style="text-align: left;"></td>
</tr>
</tbody>
</table>
Perciò bisogna “<em>allenarsi</em>” e sviluppare caratteristiche come <strong>l’acutezza percettiva</strong>, cioè la capacità di vedere cosa si sta delineando mentre la nebbia si dirada. Questa particolarità non si acquista stando seduti dietro alla scrivania: al contrario! Bisogna muoversi, incontrare Clienti, Fornitori, parlare con i collaboratori per ottenere informazioni, incontrarsi con altri manager o imprenditori, anche (anzi, meglio se) di settori diversi, senza commettere l’errore di pensare di sapere tutto o di poter arrivare a capire tutto da soli.

Imparare ad acquisire e selezionare una grande quantità di informazioni, insieme all’analisi delle possibili conseguenze, permette anche di aumentare la propria capacità di <strong>giudizio qualitativo</strong>, soprattutto se ci si sforza di concentrarsi sulle decisioni veramente importanti, imparando anche a <em>delegare</em> (che non significa, banalmente, “scaricare” un compito a qualcun altro!). Un imprenditore, o un manager apicale, dovrebbero concentrarsi su aspetti che riguardano la strategia, il vantaggio competitivo e l’adeguamento costante di questi rispetto ai cambiamenti esterni, imparando anche a fare <strong><em>continuamente</em></strong> strategia. I mercati attuali non consentono più a nessuno di aspettare un anno (periodo tipico della pianificazione strategica) per rivedere e riformulare le strategie!

L’ultima, non meno importante caratteristica, è la <strong>credibilità</strong>, che permette di arrivare alle persone giuste, di avere le informazioni che contano, di disporre del supporto necessario. La credibilità si costruisce nel tempo, grazie a un atteggiamento aperto, alla capacità di ottenere il consenso e, soprattutto, grazie ai risultati.

Charan evidenzia che la capacità mentale di mettersi in gioco, la tenacia e l’immaginazione per sviluppare nuove opzioni non si possono insegnare. E questo vale anche per il coraggio che, come diceva Don Abbondio, “<em>uno non se lo può dare</em>”, ma che invece, quando si parla di decidere, è assolutamente necessario.

<a href="http://www.blackstarconsulting.it">© 2014 Brunello Menicucci</a>