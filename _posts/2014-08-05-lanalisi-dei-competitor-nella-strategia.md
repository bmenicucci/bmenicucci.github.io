---
layout: single
title: 'L&#8217;analisi dei competitor come leva strategica'
date: 2014-08-05 17:48:28
---
Mi è capitato spesso di ripetere che nel contesto economico e finanziario attuale, caratterizzato da una crisi strutturale del mercato, da processi di internazionalizzazione e da fenomeni di concentrazione nei settori industriali, il cambiamento è la regola e perciò le aziende, per garantire la continuità, devono rivedere e riadattare periodicamente il proprio <strong>modello di business</strong>.

Oggi, tuttavia, non è più sufficiente guardare solo al proprio interno: bisogna invece avere <!--more-->contezza anche delle caratteristiche dei propri competitor, in modo tale da individuare le possibili alternative di sviluppo. Ecco perché l’analisi competitiva, cioè dell’ambiente esterno, del settore specifico e della concorrenza, è diventata una parte fondamentale del processo di pianificazione strategica grazie alla quale diventa possibile:
<ul>
	<li>conoscere meglio il settore in cui opera;</li>
	<li>individuare opportunità e minacce derivanti dall’ambiente esterno;</li>
	<li>valutare i propri punti di forza e debolezza;</li>
	<li>analizzare le competenze distintive delle imprese concorrenti;</li>
</ul>
Il modo più semplice per iniziare una analisi competitiva è la raccolta sistematica dei bilanci degli operatori del settore (concorrenti e non), finalizzata a comprendere meglio il contesto operativo e le dinamiche relative. L'analisi dei bilanci permette di verificare, rispetto ai concorrenti, come l'azienda si posiziona in termini di struttura finanziaria, di struttura dei costi, di struttura delle immobilizzazioni e così via. Inoltre analizzare i tassi di crescita della concorrenza permette di orientare la propria strategia di crescita in modo sostenibile, senza creare false aspettative.

<img src="https://dl.dropboxusercontent.com/u/312263/%7EImages/Materiale%20Seminario%20ODCEC.png" alt="" />

Per un efficace confronto, è opportuno definire un insieme di indicatori oggettivi, rappresentativi di un processo critico per l’azienda o di un’area strategica oggetto di potenziale cambiamento. A titolo di esempio, ecco alcuni degli indicatori utilizzati più frequentemente nell'analisi dei competitor:
<ul>
	<li>valore dei ricavi,</li>
	<li>margine operativo lordo (MOL),</li>
	<li>reddito operativo ,</li>
	<li>capitale circolante netto (CCN),</li>
	<li>patrimonio netto;</li>
	<li>ROI, ROE e ROS;</li>
	<li>indici di liquidità e solidità,</li>
	<li>incidenza degli oneri finanziari sul fatturato,</li>
	<li>EBIT su Oneri Finanziari (vedi <a href="http://blog.menicucci.co/un-solo-indicatore-per-mantenere-lequilibrio-finanziario">Un Solo Indicatore per Mantenere l'Equilibrio Finanziario</a>)</li>
	<li>indice di autonomia finanziaria,</li>
	<li>ricavi medi per addetto,</li>
	<li>costo del lavoro medio per addetto,</li>
	<li>durata media dei crediti e dei debiti,</li>
	<li>durata media del ciclo monetario.</li>
</ul>
Perché questo tipo di analisi assuma una valenza strategica, innescando un processo di miglioramento continuo, deve diventare un’attività effettuata in modo sistematico, attraverso un processo strutturato e coordinato dalla Direzione aziendale, che deve essere anche disponibile a condividere i risultati ottenuti e al confronto con tutte le risorse coinvolte nel processo.

<a href="http://www.menicucci.co">© 2014 Brunello Menicucci</a>