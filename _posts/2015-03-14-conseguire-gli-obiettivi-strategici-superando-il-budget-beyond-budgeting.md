---
layout: single
title: Conseguire gli obiettivi strategici superando il Budget (Beyond Budgeting)
date: 2015-03-14 16:37:06
---
<h2>Sostituire il processo di Budget tradizionale con Beyond Budgeting</h2>
Sono sempre più numerose le aziende che manifestano un senso di insoddisfazione e di critica verso il processo di Budget tradizionale.

Le ragioni che spingono un'azienda a pianificare il proprio futuro utilizzando il Budget tradizionale si riconducono, solitamente,alla necessità di:<!--more-->
<ul>
	<li>definire obiettivi (<em>target</em>) in linea con la strategia;</li>
	<li>sviluppare previsioni (<em>forecast</em>) economico finanziarie e di cassa;</li>
	<li>allocare le risorse</li>
</ul>
Tuttavia esistono diversi studi e ricerche utili a dimostrare che:
<ol>
	<li>la durata media del periodo di pianificazione è di <strong>4 mesi e mezzo</strong> (oltre un terzo dell'anno fiscale!!)</li>
	<li>circa il 90% dei CFO è <strong>insoddisfatto</strong> rispetto al processo di Budget</li>
	<li>il 60% dei CFO sostiene che <strong>non esiste un legame</strong> fra Budget e obiettivi strategici</li>
</ol>
e in effetti posso dire che, anche nella mia esperienza da manager, non ho amato particolarmente il budget, e molto spesso l'ho vissuto solo come un momento di "<em>negoziazione</em>", finalizzato ad abbassare le richieste della Direzione e, contemporaneamente, a massimizzare l'incentivo.

Per fortuna oggi le aziende hanno la possibilità di superare questo processo, implementando i principi del <a href="http://bbrt.org/what-are-the-benefits/" target="_blank"><strong>Beyond Budgeting</strong></a>. Quali benefici se ne possono ricavare? Moltissimi, ma fra tutti credo che valga la pena di segnalare:
<ul>
	<li><em><strong>la velocità di risposta</strong></em>, cioè la capacità di reagire ai cambiamenti dell'ambiente circostante, siano essi opportunità o minacce.</li>
	<li><em><strong>la migliore allocazione delle risorse:</strong></em> se un reparto (o una funzione) ha a disposizione 100K euro di budget, si può esser certi che saranno spesi tutti - pena la mancata allocazione l'anno successivo. I principi del Beyond Budgeting prevedono, invece, che le richieste di spesa siano inoltrate e valutate periodicamente, permettendo così di ottimizzare le risorse a disposizione;</li>
	<li><em><strong>miglioramento delle performance</strong></em>, l'esperienza delle aziende che utilizzano Beyond Budgeting dimostra che l'implementazione dei cambiamenti nei processi e nella leadership porta a ottenere risultati migliori, previsioni finanziarie più accurate e un miglior uso generale delle risorse.</li>
</ul>
Il tutto con uno sforzo inferiore!

Vuoi saperne di più? [ut_icon icon="fa-chevron-circle-right" link="http://www.blackstarconsulting.it/consulenza-di-direzione-gratuita/" target="blank" align="alignnone"]