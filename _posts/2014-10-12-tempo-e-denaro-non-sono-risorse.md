---
layout: single
title: Tempo e denaro non sono risorse
date: 2014-10-12 00:00:00
---
Tempo e denaro <strong>non sono risorse</strong>. O, almeno, non nel senso che comunemente si attribuisce a questo termine.

<a href="http://www.blackstarconsulting.it/wp-content/uploads/2014/10/tempo-denaro.jpg"><img class="alignleft size-thumbnail wp-image-1640" src="http://www.blackstarconsulting.it/wp-content/uploads/2014/10/tempo-denaro-150x150.jpg" alt="Tempo e denaro non sono risorse!" width="150" height="150" /></a>Cercherò di chiarire che cosa intendo con un esempio pratico: avete fissato, da diversi giorni, un appuntamento con un cliente, un fornitore o un collega, impegnando perciò le vostre reciproche agende. Tuttavia, in prossimità dell'evento, il cliente, fornitore o collega vi informa che a causa di improrogabili e sopravvenute eventualità non potrà partecipare.

Oppure supponete di aver sottoposto una proposta per l'acquisto di un certo prodotto/servizio a un vostro cliente: questi vi fa sapere che pur apprezzando l'offerta e la vostra azienda, si vede costretto a rinviare l'acquisto, o addirittura impossibilitato ad effettuarlo a causa della <strong>mancanza di budget</strong>.

Ecco: se pensate che il budget sia realmente <strong>esaurito</strong> o che il <strong>tempo sia scarso</strong>, mi spiace darvi una delusione: <strong>non è così</strong>. Nella prima situazione, quella riferita alla riunione/evento, il vostro cliente, fornitore o collega ha <strong>deciso</strong> scientemente di dedicarsi a qualcosa di diverso, qualcosa che <strong>nella sua scala di valori</strong> aveva un livello superiore rispetto all'incontro già fissato.

Così come nella seconda situazione il rinvio dell'acquisto o la decisione di non farne di niente non è dovuta alla mancanza di budget bensì alla <strong>diversa destinazione</strong> di questo.

Per dirla chiaramente: per le cose che reputiamo interessanti <strong>il tempo si trova sempre, così come il denaro</strong>.

Qual'è la conseguenza di questa affermazione? Semplice: che laddove non otteniamo disponibilità di tempo, o quando la nostra proposta economica non ottiene il consenso sperato, il problema è nostro. Evidentemente dobbiamo rivedere il modo di comunicare: perché il nostro cliente, fornitore o collega non ha ritenuto interessante investire tempo? I benefici offerti dal nostro prodotto/servizio <em>sono chiari</em>? Creano <em>reciproco valore</em> o no?

La prossima volta che vi capita di sentirvi dire “<strong>Non ho tempo</strong>” oppure “<strong>non abbiamo destinato un budget per questo</strong>” provate a fare mente locale: probabilmente vi sarà evidente che tempo e denaro <em>non sono risorse</em>, ma <strong>PRIORITÀ</strong>.

Per dire la vostra su questo argomento inserite un commento, se invece volete solo rimanere aggiornati sul tema iscrivetevi compilando il form sottostante.

<a href="http://www.blackstarconsulting.it">© 2014 Brunello Menicucci</a>