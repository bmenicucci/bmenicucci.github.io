---
layout: single
title: Strategie per il Cambiamento
date: 2016-08-07
category: strategia
tag: s&t, theory of constraints
---

L'ambiente intorno a noi si evolve a una velocità sempre maggiore. Mai come adesso il significato di quanto diceva Eraclito: "*Non c'è niente di permanente, tranne il cambiamento*" è stato evidente e attuale.   

Nel mondo del business, una ulteriore conferma viene dai risultati del recente sondaggio di KPMG, pubblicati nel "**[Global CEO Outlook 2016](https://home.kpmg.com/xx/en/home/campaigns/2016/06/ceo-outlook-infographic.html)**", dai quali emerge chiaramente la convinzione che i prossimi 3 anni saranno i più critici degli ultimi 50 anni, proprio a causa degli enormi cambiamenti attesi a livello globale e l'impatto delle diverse situazioni geo-politico/economiche.  

Il rapporto di KPMG, risultato delle interviste condotte su un campione di 1300 CEO di aziende di varie dimensioni, in 28 paesi, mette in evidenza la necessità di dar vita a un cambiamento significativo per affrontare l'**[industria 4.0](https://en.m.wikipedia.org/wiki/Industry_4.0)**(automazione, interconnessione, robotica cognitiva, gestione e analisi dei dati e cosi via) e continuare a prosperare nel lungo periodo, anche se il 59% degli intervistati ammette di non disporre ancora di una strategia efficace, tale da permettere di contrastare la concorrenza. 

![l'industria 4.0](https://dl.dropboxusercontent.com/u/312263/%7EImages/Industria4-0.png)

La ToC ci mette a disposizione diversi strumenti per affrontare questo problema da un punto di vista *sistemico*; il primo strumento riguarda il ciclo di [gestione del cambiamento](http://www.menicucci.co/visione-sistemica/) (*1. Perché affrontare il cambiamento, 2. Cosa cambiare, 3. Quale soluzione adottare (cosa diventare) e 4. Come dar vita al cambiamento*) mentre il secondo riguarda la gestione della strategia attraverso un metodo che aiuti concretamente nella fase di esecuzione e nel portare a compimento, con successo, l'iniziativa. 
 
Per saperne di più e verificare come possiamo aiutarvi ad affrontare con successo un cambiamento, [contattateci per richiedere un incontro preliminare, senza impegno](http://www.menicucci.co/contatti/).