---
layout: single
title: La Balanced Scorecard
author: bmenicucci
date: 2013-08-28 11:12:47
---
<p>Nel 1975 Steven Kerr pubblicò, sul Academy of Management Journal, un articolo dal titolo "<a href="http://www.csus.edu/indiv/s/sablynskic/documents/rewardinga.pdf">La stoltezza di premiare A, sperando di ottenere B</a>" nel quale rimarcava il fatto che in molte aziende si premiano comportamenti diversi da quelli che si dichiara di voler ottenere.</p>
<p>L'evidenza delle affermazioni di Kerr stimolò la discussione, portando all'enfatizzazione dei seguenti concetti:</p>
<ol>
<li>le aziende dovrebbero instaurare sistemi di misurazione dei risultati che siano di supporto alla strategia;</li>
<li>i sistemi di misurazione dei risultati dovrebbero contenere diversi indicatori di tipo "non finanziario" volti a misurare la soddisfazione dei Clienti e l'efficienza dei processi aziendali</li>
<li>un sistema di misurazione dei risultati dovrebbe essere suddiviso in sotto sistemi adeguati a misurare i risultati dei singoli reparti o divisioni in modo da trasformare, a cascata, gli obiettivi generali in sottoinsiemi più facilmente gestibili.</li>
</ol>
<p>Nel 1992, Robert Kaplan e David Norton proposero, dalle pagine della prestigiosa rivista Harvard Business Review, la <a href="http://www.balancedscorecard.org"><i>Balanced Scorecard</i></a>: un "sistema" per aiutare a tradurre la strategia in azione.</p>
<p>La Balanced Scorecard (o BSC per brevità) è un documento di sintesi in cui si rappresentano una serie di indicatori che permettono di avere un quadro completo dei risultati aziendali. La particolarità della BSC è che gli indicatori sono assemblati in 4 gruppi, tutti fortemente connessi alla vision aziendale e alla strategia, ma ciascuno focalizzato su una diversa prospettiva.</p>
<p><a href="http://www.blackstarconsulting.it/wp-content/uploads/2013/08/Screen-Shot-2013-05-23-at-09.36.28.png"><img class="alignleft size-thumbnail wp-image-1165" alt="La Balanced Scorecard" src="http://www.blackstarconsulting.it/wp-content/uploads/2013/08/Screen-Shot-2013-05-23-at-09.36.28-150x150.png" width="150" height="150" /></a></p>
<p>Inoltre la BSC può essere sviluppata, a cascata, in tutta l'organizzazione: ogni reparto, ogni <i>persona</i> può avere la propria BSC e contribuire così al raggiungimento dei risultati di tutta l'azienda.</p>
<p>E' evidente, dunque, che la BSC è un modo per comunicare la strategia in azienda e per avere sempre ben chiara la direzione da seguire, ma è anche un modo per <i>rafforzare</i>, attraverso la discussione, la partecipazione dei singoli al risultato globale.</p>
<p>In questo senso, i dati raccolti non saranno fini a sé stessi bensì usati come un <a title="Perché è importante il performance management?" href="http://www.blackstarconsulting.it/2013/06/perche-e-importante-il-performance-management/"><em>mezzo</em> per comprendere ciò che è stato fatto e per <em>migliorare</em> le attività da fare</a>.</p>
<p>L'introduzione di una BSC in azienda è, come si può facilmente immaginare, un cambiamento non facile; intanto è fondamentale comprendere che questo è uno strumento che <i>aiuta</i> ad <a title="Strategia aziendale" href="http://www.blackstarconsulting.it/le-aree-di-intervento/strategia-aziendale/">implementare una strategia</a>... non a svilupparla! Però può essere utile per "costringere" le persone a uno sforzo, sia nell'articolare la strategia che nel definire i Fattori Critici di Successo.</p>
<p>Per approfondire clicca <a title="Richiedi una consulenza di direzione gratuita" href="http://www.blackstarconsulting.it/consulenza-di-direzione-gratuita/">qui</a></p>
<p>Nella vostra azienda fate uso della Balanced Scorecard? Lasciate un commento</p>