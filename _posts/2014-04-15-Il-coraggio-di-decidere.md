---
title: Il Coraggio di Decidere
date: 2014-04-15 00:00:00 Z
layout: single
---

#Il Coraggio di Decidere

<span class="firstcharacter">T</span>radizionalmente, l’attività di direzione è caratterizzata da cinque funzioni:  
  
* pianificazione  
* organizzazione  
* guida  
* coordinamento  
* controllo  

In ognuna di queste funzioni, tuttavia, esiste una componente criticia, che è la capacità di **decidere**. Analizzando il processo decisionale, possiamo vedere che negli ultimi anni il cambiamento maggiore è costituito dal fatto che oggi dare *la risposta giusta* è più complicato: l'aumento delle variabili e la rapidità con cui si susseguono i cambiamenti portano i titolari d'impresa e i manager a dover sviluppare nuove competenze.  

Secondo **Ram Charan**, consulente, docente e autore di numerosi libri sul **supporto ai top manager**, le persone di maggior successo hanno la capacità, non comune, di vagliare le informazioni selezionando i **fattori più critici**; di riconcettualizzare il problema come parte di un fenomeno più ampio, ma senza perdere la concretezza di domandarsi "*da cosa dipenderebbe il nostro successo se prendessimo questa strada?*".  

| <img align="center" src="https://dl.dropboxusercontent.com/u/312263/%7EWeb%20Images/1.png" width="120px"/> | <img align="center" src="https://dl.dropboxusercontent.com/u/312263/%7EWeb%20Images/2.png" width="120px"/> | <img align="center" src="https://dl.dropboxusercontent.com/u/312263/%7EWeb%20Images/3.png" width="120px"/> |  
|---|---|---|  
| **Acutezza Percettiva** | **Giudizio Qualitativo** | **Credibilità** |  
| è la capacità di percepire il cambiamento mentre si profila. Permette di: |  permette di formulare e selezionare le opzioni giuste. Si sviluppa man mano che: | E' necessaria perché le vostre decisioni siano accettate. Deriva da: |  
| - scandagliare l'ambiente esterno alla ricerca di anomalie e di opportunità | - costruite reti sociali interne/esterne e imparate a tener conto della loro qualità e dei loro pregiudizi | - ascolto attivo di opinioni eterogenee e contrastanti |   
| - ridurre la complessità per identificare le 4-5 variabili critiche su cui basare la decisione | - passate dal quadro complessivo ai dettagli pratici | - la costruzione del consenso all'interno del board, ma anche tra i dipendenti e i referenti esterni attraverso la trasparenza e la performance |  
| - immaginare come si potrebbero combinare le variabili in diversi scenari che, a loro volta, creano nuove opzioni da considerare | - riflettete sulle possibili conseguenze di secondo e terzo livello | - il coraggio di prendere la decisione più valida, anche se impopolare |  
| | - vi concentrate sulle decisioni che dovete prendere e stabilite chi dovrebbe prendere le altre | |    
[Le 3 caratteristiche da sviluppare per prendere decisioni efficaci[^Fonte: Harvard Business Review n. 11 - Novembre 2013, pag. 29]]  

Perciò bisogna "*allenarsi*" e sviluppare caratteristiche come **l'acutezza percettiva**, cioè la capacità di vedere cosa si sta delineando mentre la nebbia si dirada. Questa particolarità non si acquista stando seduti dietro alla scrivania: al contrario! Bisogna muoversi, incontrare Clienti, Fornitori, parlare con i collaboratori per ottenere informazioni, incontrarsi con altri manager o imprenditori, anche (anzi, meglio se) di settori diversi, senza commettere l'errore di pensare di sapere tutto o di poter arrivare a capire tutto da soli.  

Imparare ad acquisire e selezionare una grande quantità di informazioni, insieme all'analisi delle possibili conseguenze, permette anche di aumentare la propria capacità di **giudizio qualitativo**, soprattutto se ci si sforza di concentrarsi sulle decisioni veramente importanti, imparando anche a *delegare* (che non significa, banalmente, "scaricare" un compito a qualcun altro!). Un imprenditore, o un manager apicale, dovrebbero concentrarsi su aspetti che riguardano la strategia, il vantaggio competitivo e l'adeguamento costante di questi rispetto ai cambiamenti esterni, imparando anche a fare ***continuamente*** strategia. I mercati attuali non consentono più a nessuno di aspettare un anno (periodo tipico della pianificazione strategica) per rivedere e riformulare le strategie!  

L'ultima, non meno importante caratteristica, è la **credibilità**, che permette di arrivare alle persone giuste, di avere le informazioni che contano, di disporre del supporto necessario. La credibilità si costruisce nel tempo, grazie a un atteggiamento aperto, alla capacità di ottenere il consenso e, soprattutto, grazie ai risultati.  

Charan evidenzia che la capacità mentale di mettersi in gioco, la tenacia e l'immaginazione per sviluppare nuove opzioni non si possono insegnare. E questo vale anche per il coraggio che, come diceva Don Abbondio, "*uno non se lo può dare*", ma che invece, quando si parla di decidere, è assolutamente necessario.

[© 2014 Brunello Menicucci](http://www.blackstarconsulting.it)  