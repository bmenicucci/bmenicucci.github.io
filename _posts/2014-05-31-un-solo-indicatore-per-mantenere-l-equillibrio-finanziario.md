---
layout: single
title: 'Un solo indicatore per mantenere l&#8217;equilibrio finanziario'
date: 2014-05-31 16:55:46
---
<h2>Si può monitorare l’equilibrio finanziario dell’azienda con un solo indicatore?</h2>
Nello scorso numero sottolineavo la necessità, in tempo di crisi, di tenere sotto controllo il flusso di cassa perché ove questo venisse a mancare, si creerebbero le condizioni per il <em>default</em>.

Un modo molto semplice per tenere sotto controllo l’equilibrio finanziario è di valutare i margini operativi rispetto al valore degli oneri finanziari: il prof. Giulio Tagliavini (Università di Parma) lo definisce "indice di tensione finanziaria” o indice di coverage.

A livello di bilancio, si utilizza quasi sempre il rapporto OF/V cioè il valore degli Oneri Finanziari rispetto al totale Vendite ma bisogna stare attenti perché questo indicatore, occasionalmente, può trarre in inganno. Infatti il rapporto OF/V ci fornisce una indicazione circa il peso degli oneri finanziari rispetto alle vendite, ma non tiene assolutamente in conto la <strong><em>redditività</em></strong> dell’azienda che, a seconda dei prodotti e del mercato, può variare sensibilmente.
<h2>Il "Coverage" è un indicatore di equilibrio finanziario</h2>
Molto meglio, dunque, utilizzare un indicatore che tenga conto sia della marginalità, sia dell’entità degli oneri finanziari da “coprire”, come il rapporto fra <strong>EBIT</strong> (<em>Earnings Before Interest and Taxes</em>) e gli <strong>Oneri Finanziari</strong> (OF). EBIT, in pratica, corrisponde al nostro “Reddito Operativo”, vale a dire la somma disponibile per coprire la gestione finanziaria e, successivamente, pagare le tasse. Se, ad esempio, il rapporto EBIT/OF da un risultato di 3,5 significa che la mia impresa dispone di un margine 3,5 volte il livello degli oneri finanziari (€ 3,5 di margine a fronte di € 1 di oneri finanziari).

In sostanza: se il valore cala, l’azienda sta andando incontro a tensioni finanziare; viceversa, se il valore aumenta l’equilibrio finanziario è al sicuro. Vediamo alcuni esempi di valori:
- il <strong>limite inferiore</strong> è senz’altro <strong>1</strong>; infatti sotto questa soglia l’azienda non avrebbe più la capacità di sostenere il carico debitorio, perciò si troverebbe in grave tensione finanziaria;
- valori <strong>inferiori a 2</strong> mettono in evidenza un equilibrio finanziario precario, che può derivare da margini in rapido declino, che rendono il debito eccessivamente oneroso, o un monte debiti già molto elevato;
- valori <strong>superiori a 5–6</strong> potrebbero indicare che si è in presenza di un potenziale di investimento non utilizzato.

Se otteniamo valori bassi, può essere utile prendere in considerazione altri elementi per valutare se è la redditività operativa che ha subìto un calo o se, invece, è la gestione finanziaria ad essere appesantita. Vediamo come: la formula EBIT / OF può essere riscritta anche inserendo nell’equazione i valori di vendite e debito, cioè come (EBIT / V * V / D ) / ( OF / D). In questo modo possiamo mettere in relazione l’<strong><em>indice di coverage</em></strong> con il ROS (la parte EBIT/V) che rappresenta la <strong><em>redditività delle vendite</em></strong> e con il <strong><em>costo medio del debito</em></strong> (OF/D).

Come dicevamo in apertura, l’indice di coverage è preferibile al rapporto OF/V che, in certi casi, potrebbe fornire informazioni poco accurate. Si osservi questo piccolo esempio:
<table><colgroup> <col style="text-align: left;" /> <col style="text-align: left;" /> <col style="text-align: left;" /> </colgroup>
<thead>
<tr>
<th style="text-align: left;"></th>
<th style="text-align: left;">Anno 1</th>
<th style="text-align: left;">Anno 2</th>
<th style="text-align: left;">Anno 3</th>
</tr>
</thead>
<tbody>
<tr>
<td style="text-align: left;">OF/V</td>
<td style="text-align: left;">5,0%</td>
<td style="text-align: left;">5,5%</td>
<td style="text-align: left;">6,0%</td>
</tr>
<tr>
<td style="text-align: left;">EBIT/OF</td>
<td style="text-align: left;">3,0</td>
<td style="text-align: left;">3,2</td>
<td style="text-align: left;">3,4</td>
</tr>
</tbody>
</table>
Guardando l’indicatore OF/V si potrebbe dedurre che la situazione sia andata peggiorando, e che l’azienda sia in tensione finanziaria. L’indicatore EBIT/OF, al contrario, sembra suggerire che l’equilibrio finanziario sia migliorato. Che significa? Significa che, evidentemente, i margini hanno subìto un miglioramento e quindi si è potuto aumentare il debito, senza per questo mettere a repentaglio la sicurezza finanziaria.

In conclusione, l’<strong><em>indice di coverage</em></strong> è estremamente chiaro ed efficace, perché il risultato ottenuto è l’espressione tanto della dimensione patrimoniale quanto di quella economica e, attraverso il monitoraggio costante nel tempo, permette di tenere agevolmente sotto controllo l’equilibrio finanziario in azienda e, per completare, allego la tabella di valutazione dell'equilibrio finanziario secondo il metodo di <a title="Standard &amp; Poor's" href="http://www.standardandpoors.com/ratings/italy/en/eu" target="_blank">Standard &amp; Poor's</a>. Buon controllo!

<a href="http://www.menicucci.co/wp-content/uploads/2014/05/equilibrio-mod-Std-Poors.png"><img class="alignleft wp-image-1527" src="http://www.blackstarconsulting.it/wp-content/uploads/2014/05/equilibrio-mod-Std-Poors-300x89.png" alt="l'equilibrio finanziario secondo Standard &amp; Poor's" width="536" height="159" /></a>

&nbsp;

&nbsp;

&nbsp;

&nbsp;

&nbsp;

<a href="http://www.menicucci.co/#section-contact">© 2014 Brunello Menicucci</a>