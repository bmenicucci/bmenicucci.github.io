---
title: Perché serve una &#8220;mission&#8221; che funzioni
date: 2015-04-04 14:16:00 Z
layout: single
---

Uno degli elementi fondamentali nella <i>strategia</i> di un'azienda è la definizione accurata della <b><i>mission</i></b>. Tutti concordano sul fatto che questo elemento rappresenti la bussola che dovrebbe guidare e ispirare le attività quotidiane di tutto il personale aziendale; purtroppo, nella realtà, molto spesso la <i>mission</i> è una espressione fatta di parole altisonanti ma spesso in contrasto <!--more-->con l'agire effettivo dell'azienda e, certamente, non in grado di <b>coinvolgere emotivamente</b> il personale, creando vero commitment, cioè la partecipazione attiva al successo dell'azienda.

<img class="alignleft" title="la mission deve ispirare e guidare le persone" src="http://www.blackstarconsulting.it/wp-content/uploads/2015/04/IMG_0011.jpg" alt="la mission deve ispirare e guidare le persone" width="1024" height="682" />

Fra le cause di questo problema vi è un <i>misunderstanding</i>, un'incomprensione di fondo che, spesso, impedisce di ottenere il risultato voluto: molti imprenditori, spinti dalla propria visione, o dal voler apparire "visionari" (nel senso anglosassone del termine) pensano, definiscono e comunicano la propria mission <b><i>come se venissero dal futuro</i></b>, raccontando come sarà, come si evolveranno i mercati e in che modo l'azienda sarà trasformata. Ma le persone hanno bisogno di qualcosa di diverso: vogliono sì una visione del futuro, ma che rifletta le loro aspirazioni; vogliono sapere in che modo i loro sogni si possono <b>avverare</b> e le loro speranze <b>diventare realtà</b>.

Perciò, per quanto possa sembrare assurdo, il modo migliore per creare una <b><span style="text-decoration: underline;">visione condivisa</span></b> del futuro è quello di ascoltare attentamente i collaboratori, conoscerne le aspettative e i bisogni (cfr. Kouzes e Posner - <i>To Lead, Create a Shared Vision</i> - Harvard Business Review, Gennaio 2009). I collaboratori sono sicuramente disponibili a farsi guidare verso un obiettivo; l'importante è che in un mondo così mutevole i leader chiariscano (e comunichino) bene qual'è lo scopo da perseguire, nel rispetto di quali valori aziendali. Un grande capo è colui che quotidianamente dimostra di agire nell'ottica della mission, rispettando i valori dell'azienda e diffondendo il messaggio, ispirando così gli altri a fare lo stesso.

&nbsp;