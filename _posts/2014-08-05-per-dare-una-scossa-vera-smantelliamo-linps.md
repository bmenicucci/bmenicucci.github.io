---
layout: single
title: 'per dare una scossa vera, smantelliamo l&#8217;inps'
date: 2014-08-05 17:46:59
---
Title: Per dare una scossa vera, smantelliamo l'INPS
author: Brunello Menicucci
tags: politica
type: post

Non per dire ma gli <a href="https://twitter.com/hashtag/80euro?src=hash">#80euro</a> di <a href="http://www.ansa.it/sito/notizie/politica/2014/06/18/dl-irpef-camera-si-definitivo-al-testo_d623ce04-e59a-4309-a169-7c86736377bd.html">Renzi</a>, insieme all'annunciata riduzione dell'IRAP, assomigliano più a un <strong>placebo</strong> che a una cura vera: in effetti, anche se è presto per dirlo, i consumi interni sono ancora fermi al palo e le aziende soffrono ancora la competizione.

<img src="https://media.licdn.com/mpr/mpr/p/3/005/06c/0aa/14b838a.jpg" alt="Smantelliamo l'INPS!" />

Una consistente riduzione degli <em>oneri fiscali</em> a carico delle aziende è fondamentale ma non bisogna dimenticare <strong>gli oneri sociali</strong> che, nel conto del costo del lavoro, costituiscono un elemento importante. E allora, pur consapevole che questo è un esercizio di <em>fanta-economia</em>, una soluzione potrebbe essere la soppressione dell'INPS. Detta così sembra di averla detta <strong>grossa</strong>, ma vediamo in dettaglio il quadro che ne deriverebbe:
<ul>
	<li>l'INPS dovrebbe <em>congelare</em> la situazione a una certa data, gestendo quanto accumulato per continuare ad erogare a chi ha versato;</li>
	<li>della quota di oneri sociale a carico delle aziende, queste dovrebbero versare solo una piccola quota a titolo di <strong>assistenza</strong>, riducendo quindi il carico fiscale in modo significativo;</li>
	<li>ai dipendenti si darebbe l'intera retribuzione (dedotta una quota pagata a titolo di <strong>assistenza</strong>);</li>
	<li>ognuno potrebbe scegliere la soluzione previdenziale preferita (che dovrebbe essere <strong>obbligatoria</strong>)

Le aziende, dunque, vedrebbero ridotto il proprio carico fiscale, con un beneficio indubbio in termini di competitività.
I dipendenti avrebbero a disposizione una somma consistente <strong>in più</strong> da destinare in parte alla previdenza (sicuramente più efficace) e per il resto da gestire come credono.
I fondi pensione, finalmente, potrebbero uscire dal <em>limbo</em> in cui sono stati relegati e decollare.
Una soluzione vantaggiosa per tutti, tranne forse per l'INPS.... ma come disse Enrico il Grande "<em>Parigi val bene una Messa</em>".

© <a href="http://www.menicucci.co">2014 Brunello Menicucci</a></li>
</ul>