---
layout: single
---
# Titolo
Uno degli elementi fondamentali nella strategia di un'azienda è la definizione accurata della mission. Tutti concordano sul fatto che questo elemento rappresenti la bussola che dovrebbe guidare e ispirare le attività quotidiane di tutto il personale aziendale; purtroppo, nella realtà, molto spesso la mission è una espressione fatta di parole altisonanti ma spesso in contrasto con l'agire effettivo dell'azienda e, certamente, non in grado di coinvolgere emotivamente il personale, creando vero commitment, cioè la partecipazione attiva al successo dell'azienda. Fra le cause di questo problema vi è un misunderstanding, un'incomprensione di fondo che, spesso, impedisce di ottenere il risultato voluto: molti imprenditori, spinti dalla propria visione, o dal voler apparire "visionari" (nel senso anglosassone del termine) pensano, definiscono e comunicano la propria mission come se venissero dal futuro, raccontando come sarà, come si evolveranno i mercati e in che modo l'azienda sarà trasformata. 
Ma le persone hanno bisogno di qualcosa di diverso: vogliono una visione del futuro che rifletta le loro aspirazioni; vogliono sapere in che modo i loro sogni si possono avverare e le loro speranze diventare realtà.  
Perciò, per quanto possa sembrare assurdo, il modo migliore per creare una **visione condivisa** del futuro è quello di ascoltare attentamente i collaboratori, conoscerne le aspettative e i bisogni. 

