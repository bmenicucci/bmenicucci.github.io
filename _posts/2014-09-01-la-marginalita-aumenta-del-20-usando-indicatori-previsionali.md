---
title: La marginalità aumenta del 20% usando indicatori previsionali
date: 2014-09-01 00:00:00 Z
layout: single
---

Secondo <a href="http://www.gartner.com">Gartner</a>, noto istituto di ricerca statunitense, le aziende che, nella loro attività, utilizzano indicatori previsionali potranno incrementare la marginalità del 20% entro il 2017. Durante i <em>Business Process Management Summits 2014</em> gli analisti di Gartner hanno spiegato che le aziende dovrebbero far uso di indici di misurazione "<strong><em>previsionali</em></strong>" fornendo ai manager la possibilità di attivarsi in anticipo rispetto agli eventi in procinto di accadere.

In effetti, l'uso di indicatori storici per valutare le performance aziendali è "<em>un retaggio del passato</em>", afferma Samantha Searle di Gartner. "<em>Per avere successo in mercati altamente competitivi, le aziende hanno bisogno di indicatori di tipo previsionale (conosciuti anche come "Leading indicators") piuttosto che dati storici (i cosiddetti "Lagging indicators")</em>".

Se concordate su questa affermazione, il <strong>Performance Management</strong> è quello che fa per voi: il <em>Performance Management</em> è definito come l'insieme degli strumenti, delle tecniche e dei sistemi necessari per raggiungere gli obiettivi strategici all'interno di un'organizzazione. Questo significa che, in azienda, abbraccia diverse aree funzionali: dalla strategia al marketing, dalla supply chain all'erogazione del servizio, passando per l'amministrazione.

<img src="https://dl.dropboxusercontent.com/u/312263/%7EImages/Puoi%20migliorare%20solo%20quello%20che%20puoi%20misurare.png" alt="Puoi migliorare solo ciò che puoi misurare" />

Le ragioni, i "<em>driver</em>", che maggiormente motivano all'introduzione del Performance Management nelle organizzazioni, si possono infatti raggruppare in tre settori:
1. <strong>miglioramento delle performance</strong> (dei risultati) : è ampiamente dimostrato che c'è una relazione stretta fra il Performance Management e il miglioramento di efficienza, l'aumento della produttività, la capacità di prendere decisioni consapevoli e, in definitiva, <strong><em>ottenere risultati migliori</em></strong>.
2. <strong>allineamento di tutta l'organizzazione rispetto alla strategia</strong>: un sistema efficace di Performance Management è in grado di <em>allineare</em> i diversi livelli aziendali rispetto alla strategia generale e ai relativi obiettivi. Uno degli aspetti maggiormente apprezzati, in questo senso, è la capacità di fornire a tutto il personale una <strong><em>visione chiara degli obiettivi</em></strong> e del modo con cui il singolo può contribuire al raggiungimento.
3. <strong>l'ambiente competitivo</strong>: la crescente pressione esercitata dalla concorrenza e la complessità sempre maggiore rappresentano una realtà con cui confrontarsi ogni giorno. Rispetto a questo il Performance Management è visto come un elemento per <strong><em>la creazione di vantaggi competitivi</em></strong> che durino nel tempo.

Naturalmente non sono tutte rose e fiori: dar vita a un processo di Performance Management porta a doversi confrontare e superare alcuni aspetti come, ad esempio, la <strong>resistenza al cambiamento</strong>, la complessità di selezionare e definire gli indicatori necessari (i cosiddetti <strong>KPI</strong>, o <em>Key Performance Indicator</em>), i problemi di allineamento tra obiettivi e misure così come la raccolta e la gestione dei dati necessari. Molto spesso questi problemi derivano dalla mancanza di competenze e conoscenze del personale addetto, problema che può essere agilmente superato grazie a consulenti esperti nella materia.

In conclusione, l'uso di indicatori di misura "<em>previsionali</em>" aiuterà le aziende ad aumentare, in modo sostanziale, la marginalità nei prossimi 3 anni. L'uso di questi indicatori si concreta, al meglio, nell'ambito di sistemi di Performance Management che prevedono la messa a punto di:
- Obiettivi strategici chiari e condivisi;
- KPI ben definiti;
- Coinvolgimento di tutti i livelli organizzativi della struttura;
- L'uso del sistema di Performance Management come uno strumento di apprendimento.

Se volete condividere la vostra esperienza potete inserire un commento; se invece volete approfondire l'argomento cliccate <a href="http://www.blackstarconsulting.it/consulenza-di-direzione-gratuita">qui</a>: saremo lieti di illustrarvi come possiamo aiutarvi.

<a href="http://www.blackstarconsulting.it">© 2014 Brunello Menicucci</a>